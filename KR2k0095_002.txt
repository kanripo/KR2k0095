# -*- mode: mandoku-view; -*-
#+TITLE: 洞霄圖志
#+DATE: 2015-08-24 22:45:17.560245
#+PROPERTY: ID KR2k0095
#+PROPERTY: BASEEDITION WYG    
#+PROPERTY: JUAN 卷二
<pb:KR2k0095_WYG_002-1a>¶
欽定四庫全書¶
　洞霄圖志巻二¶
　　　　　　　　　　　　　宋　鄧牧　撰¶
　　山水門¶
浙右山水之勝莫如杭杭山水之勝莫如天目天目之¶
勝莫如大滌洞天盖大滌山水發源天目風氣盤礴岡¶
巒糾纒相望幾百里然後藴靈毓秀於此經以苕川之¶
紆餘匯以南湖之蕩莽九鎻外鍵一柱中屹豈非天地¶
<pb:KR2k0095_WYG_002-1b>¶
之竒觀仙靈之奥區哉郡志載登(闕/)　　憑天壇石屋¶
見山皆西南馳䨇溪並趍而合于於潛縣岝㟧似少駐¶
回望天目層雲中如沈雄古大將按轡其後大勢不可¶
遏少决驟已扺臨安縣大官山者直培塿爾循而至九¶
鎻盖爲罘罳環以天柱諸峯若止息者巳而矗矗赴餘¶
杭下武林北髙峯而特起爲南髙峯鍵以八蟠慈雲嶺¶
翼爲七寶鳯凰諸山昂頭妥尾若翔而集前界大江乃¶
止吁亦異矣杭之山川大較以是觀之真實録也叙山¶
<pb:KR2k0095_WYG_002-2a>¶
水第二¶
　　　天目山¶
太平寰宇記云天目山髙三千九百丈周五百五十里¶
多美石甘泉有數百年古朩山上兩湖若左右目故名¶
古有東山銘畧曰列岳霞上標峯霧裏翠滴煙巒名不¶
可紀有蛟龍池上中下三潭源脉相接徐伍仙故居在¶
石室峯西又漢天師舉家於此上昇兹盖天柱之鼻祖¶
而錢唐所謂龍飛鳯舞又其雲礽也¶
<pb:KR2k0095_WYG_002-2b>¶
　　　黄山¶
在宫西北是山最髙爲衆山之祖雖百里外亦望見之¶
左發爲大滌右發爲天柱其趾長水灣伏虎巖在焉¶
　　　九鎻山¶
自餘杭西郭外行十有八里逆溪水上左右合七峯皆¶
㧞地數百尺其趾犬牙相錯行路並溪屈折者九故曰¶
九鎻好事者悉命以名一曰天闗二曰藏雲三曰飛鸞¶
四曰凌虚五曰通真六曰龍吟七曰洞微八曰雲璈九¶
<pb:KR2k0095_WYG_002-3a>¶
曰朝元¶
　　　大滌山¶
在宫北凡四峯於九鎻内最爲巨山西洞據其領石室¶
出其半天壇冠其顛皆山中勝處也是山以洞名之舊¶
志謂大可以洗滌塵心故名大滌雖山川得名未必咸¶
有説而故老相傳當不誣也𤣥同先生劍履瘞山下¶
　　　天柱山¶
在宫西南凡三峯與大滌對峙髙足相敵由宫外望之¶
<pb:KR2k0095_WYG_002-3b>¶
屹然若柱又絶頂有石柱髙丈餘圍兩合抱此山所以¶
名者盖五十七福地地仙王伯元主之按傳記所載天¶
有八柱其三在中國一在舒州一在夀陽洎今在餘杭¶
者是已洞霄以爲主山故古名天柱觀舊志以爲風清¶
氣和土腴泉潔神蛇不螫猛獸能馴自漢武標顯靈跡¶
建立宫壇歴代祈禳皆在此處也山下産茶爲淛中名¶
品¶
　　　乳山¶
<pb:KR2k0095_WYG_002-4a>¶
即宫前案山錢氏所増培者¶
　　　香爐山¶
在宫前乳山後其峯甚銳¶
　　　青檀山¶
在宫東南東天柱右偏其勢不甚髙而泉石竒秀爲諸¶
山甲今湧翠石壁與試劍來賢二巖氷壺鏡潭皆在此¶
　　　青梓山¶
在宫西黄山趾狀如屏幛與白鹿山相對其地平處即¶
<pb:KR2k0095_WYG_002-4b>¶
上塢¶
　　　青苕山¶
在宫西青梓山下東達上塢路西逹棲真洞側¶
　　　白鹿山¶
在大滌山即今中峯是因許真君上昇於此天降白鹿¶
下迎故名詳見本傳及山房記¶
　　　丹山¶
在黄山外極髙廣綿亘十餘里楊村在其下後有響水¶
<pb:KR2k0095_WYG_002-5a>¶
石溪流至此輙逢逢有聲¶
　　　觀嶺¶
在宫西南自上塢過大滌洞前所必由者或云古天柱¶
觀路在此故名¶
　　　西天柱嶺¶
在宫左偏路口扁棲真洞蓋洞在嶺首自嶺趾(闕/)入支¶
逕約一里則至石室循大路直上左折則至洞有亭曰¶
採芝越嶺則爲楊徐諸村¶
<pb:KR2k0095_WYG_002-5b>¶
　　　東天柱嶺¶
在宫右偏青檀山後道飛玉泉以陟又名九曲盖自山¶
趾歴九折乃逹其巔有亭可憩亦曰九曲越嶺則爲山¶
南循東溪亦逹邑中道間溪山清勝有足觀者¶
　　　馮村¶
在冲天觀前舊多馮姓者居之故名田畦寛平嘗爲公¶
厨菜地亦呼爲菜園頭¶
　　　嶺上¶
<pb:KR2k0095_WYG_002-6a>¶
在清真道院前髙山平陸居者恍與世隔¶
　　　麻車塢¶
在仙跡巖前由是入飛玉亭¶
　　　下塢¶
自棲真洞牌門入居民所聚¶
　　　上塢¶
入下塢至石府君上廟登嶺即是府君廟凡三一在冲¶
天觀前一在東天柱嶺下此塢有居民十數家有泉一¶
<pb:KR2k0095_WYG_002-6b>¶
𣲖民皆賴之¶
　　　大塢¶
自東天柱嶺趾東折度小嶺循小溪出石上菖陽甚多¶
平路逹入邑途中¶
　　　紫竹塢¶
在青梓山西古多紫竹故名¶
　　　苦竹塢¶
在青苕山下地多苦竹故名¶
<pb:KR2k0095_WYG_002-7a>¶
　　　雲根石¶
在東天柱嶺首去宫一里許與仙跡巖相並狀如片雲¶
從地湧出欲飛而未起也¶
　　　仙跡巖¶
　　　來賢巖¶
　　　伏虎巖¶
　　　撫掌泉¶
　　　　已上見古跡門¶
<pb:KR2k0095_WYG_002-7b>¶
　　　苕溪¶
山海經云天目山一名浮玉苕溪出焉今由於潛臨安¶
縣界經餘杭及錢塘界然後入湖州逹於震澤郡志以¶
爲夾岸多苕花每秋風飄散水上如飛雪然因名苕溪¶
又輿地志云自餘杭西亦名泠溪乗舟到此輕若凌虚¶
蓋取清泠之意溪兩涘有琴鶴翁姥四山皆有居民在¶
其下今自宫抵溪口五里名天柱歩道旁有井亦名天¶
柱泉蓋天柱流泉循九鎻山東行逹是溪也¶
<pb:KR2k0095_WYG_002-8a>¶
　　　南湖¶
此湖每嵗梅雨苕水盛時必聚此而後洩於大溪長堤¶
小橋出其上髣髴類杭西湖餘時皆涸靡望豐草而已¶
所直爲嶽祠道院間有田疇在焉¶
　　　丹泉(一名天柱泉/)¶
是泉發源最髙歴天柱山半初但聞有聲殷殷若雷至¶
大滌洞西百餘歩始出地上既清且甘大旱不竭有方¶
池瀦焉天宇清明則有赤光四旁苔蘚時作紫暈東坡¶
<pb:KR2k0095_WYG_002-8b>¶
居士詩云一庵閒寄洞霄宫井有丹砂水常赤故扁丹¶
泉池上亭曰清音取左太冲山水有清音之句除引供¶
厨堂及十八齋之外一境田疇咸仰灌溉云¶
　　　厨院方池¶
唐大厯五年令尹范公愔與道士坐磐石上俯見泉脉¶
浸潤因命鑿池以便庖厨李𤣥卿有記¶
　　　三池¶
在洞天福地門裏路左二路右一若品字然唐乾寧年¶
<pb:KR2k0095_WYG_002-9a>¶
間錢武肅王開鑿由大滌洞前疊石爲暗溪約里許接¶
天柱流泉瀦畜其中澄澈可愛於池口復爲暗溪曲折¶
五六深合地理¶
　　　翠蛟亭¶
宋髙宗臨幸歩月至此愛之賜錢造水閣在宫門外三¶
十餘歩自門内三池流注入澗撤池上一二板洶湧若¶
雷變化飛舞山林䕃映作紺碧色故扁翠蛟取坡仙詩¶
亭下流泉翠蛟舞之句仍奉坡像祠事於後亭前有坡¶
<pb:KR2k0095_WYG_002-9b>¶
羅列坐石游者必登憩焉¶
　　　冷泉¶
在宫門外㑹仙橋之東路旁石罅間泉脉甚微四時不¶
絶行者掬取飲之寒甚氷雪故名¶
　　　桃花泉¶
在龍洞西數十歩其泉自石罅横注入溪昔人每見有¶
桃花片流出莫知從來故名¶
　　　洗藥泉¶
<pb:KR2k0095_WYG_002-10a>¶
　　　　見洞府門¶
　　　小石門¶
自來賢巖東五十餘歩歴坡陀而上即青檀山路右依¶
岩石左臨深坎旁有巨石與岩對峙號小石門¶
　　　泂酌¶
在青檀山越小石門有泉一綫水自石罅出注石穴穴¶
狀如仰盂而方曰泂酌¶
　　　月窟¶
<pb:KR2k0095_WYG_002-10b>¶
洞酌之旁有巨石圓竅玲瓏廣二尺許深五六尺許曰月窟¶
　　　氷壺¶
月窟之西有石竇貯泉甚寒而甘曰氷壺¶
　　　鏡潭¶
泂酌之下有石竇其泉清可鍳物曰鏡潭¶
　以上四條悉舊志所載而氷壺鏡潭今泉脉湮没¶
　遂失其處¶
　　　試劍岩¶
<pb:KR2k0095_WYG_002-11a>¶
自來賢東行可二百餘歩有石裂為兩如劍所斷故名¶
試劍旁有巖隙可憩數人¶
　　　湧翠石壁¶
自試劍巖復三十餘歩有峭壁靣北從地湧起髙可一¶
二丈廣二三十丈其上蒼翠玲瓏竒怪萬狀莫可形容¶
盖兹山秀氣發自來賢至此半里餘始盡呈露上有石¶
乳焚之芳香有巖對峙相去僅數尺不容並行若以人¶
力開闢尚可作亭盡意觀覧爾巖外向有亭曰翠微¶
<pb:KR2k0095_WYG_002-11b>¶
　　　石歩障¶
自石室歴數折上有蒼石㳂徑聯屬可百餘歩名石歩¶
障今半在山房後¶
　　　通仙橋¶
在餘杭入宫大路去通真門四里宋建炎年間建舊號¶
石門橋今大徳巳亥八月知宫事楊清一重建¶
　　　道士橋¶
與通仙橋相去半里昔本宫祖師建忘其姓氏咸呼爲¶
<pb:KR2k0095_WYG_002-12a>¶
道士橋宋景定甲子住山貝大欽與其徒徐應庚重修¶
刻石爲記¶
　　　朝元橋¶
在宫外四里由天柱歩入宫大路俗呼爲湖塘橋舊低¶
小每爲山水所壊宋咸淳癸酉増構髙廣凡二所最大¶
者名爲朝元橋¶
　　　雙仙橋¶
在宫外三里俗呼爲雙橋頭昔郭真君與葛仙翁倚杖¶
<pb:KR2k0095_WYG_002-12b>¶
對談於此故名¶
　　　玉泉橋¶
在東天柱嶺下石府君祠左去宫二里俗呼爲麻車橋¶
宋建炎年間建飛玉泉由此出澗故名¶
　　　鳴鳯橋¶
在雲根石左俗呼爲袁家橋宋建炎年間建與鳴鳯巖¶
相近故名¶
　　　㑹仙橋¶
<pb:KR2k0095_WYG_002-13a>¶
在棲真洞牌門前入宫大路跨澗為橋宋淳熙甲辰道¶
士江安著以早游湖海晚嵗歸隠山中捨衣鉢錢重造¶
　　　𤣥同橋¶
在洞天福地門裏下通池水出翠蛟亭昔𤣥同先生與¶
錢武肅王相度地理鑿池架橋故名宋淳熙甲辰錦城¶
盛氏施錢重造¶
　¶
　¶
<pb:KR2k0095_WYG_002-13b>¶
　¶
　¶
　¶
　¶
　¶
　¶
　¶
　洞霄圖志巻二¶
