# -*- mode: mandoku-view; -*-
#+TITLE: 洞霄圖志
#+DATE: 2015-08-24 22:45:17.532268
#+PROPERTY: ID KR2k0095
#+PROPERTY: BASEEDITION WYG    
#+PROPERTY: JUAN 提要
<pb:KR2k0095_WYG_000-1a>¶
欽定四庫全書　　　　　史部十一¶
　洞霄圖志　　　　　　　地理類七(古蹟之屬/)¶
　　提要¶
　　　　(臣/)等謹案洞霄圖志六巻宋鄧牧撰牧字牧¶
　　　　心錢塘人能詩工文宋末與謝翺友善入元¶
　　　　後隠居屏跡人稱文行先生洞霄宫在餘杭¶
　　　　縣大滌洞天岩壑深秀為七十二福地之一¶
　　　　宋世嘗以前宰執之奉祠者領提舉事政和¶
<pb:KR2k0095_WYG_000-1b>¶
　　　　中唐子霞作真境録記其勝後不𫝊端平間¶
　　　　有續錄今亦無考牧於大徳巳亥入洞霄止¶
　　　　超然館住持沈多福為營白鹿山房居之遂¶
　　　　屬牧偕本山道士孟宗寳搜討舊籍作為此¶
　　　　志凡六門曰宫觀曰山水曰洞府曰古跡附¶
　　　　以異事曰人物分列仙髙道二子目曰碑記¶
　　　　門各一巻前有元敎嗣師吳全節及多福二¶
　　　　序後有錢塘葉林台州李洧孫二跋牧為文¶
<pb:KR2k0095_WYG_000-2a>¶
　　　　章本髙曠絶俗故所録皆詳畧有法惟不載¶
　　　　宋提舉官姓名頗嫌遺缺近時朱彞尊至作¶
　　　　記以補之然其筆力簡峭雅與山志相稱足¶
　　　　資研賞不獨取備故實而巳牧成此書在大¶
　　　　徳乙巳至明年丙午春牧巳化去而此書第¶
　　　　五巻後附住持知宫等題名有及丙午六月¶
　　　　後事疑為道流所増入又人物門有牧及葉¶
　　　　林二傳前題續編二字亦不知續之者為何¶
<pb:KR2k0095_WYG_000-2b>¶
　　　　人葢相傳刋本款式如此惟書稱圖志而今¶
　　　　乃有志無圖則當為傳寫者所脱佚矣乾隆¶
　　　　四十五年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR2k0095_WYG_000-3a>¶
洞霄圖志序¶
大徳九年夏予奉㫖搜賢知葉𤣥文鄧牧心隱餘杭人¶
柱山即而徴之固辭不起因得極山中竒偉絶特之觀¶
後六年代祀南來道士孟集虚出所編洞霄圖記山川¶
之竒秀嵓洞之深杳宫宇之沿革人物之挺特昔耳目¶
之未及者今一覽無遺是編行乎世集虛于兹山之功¶
亦懋矣况其賢而文沖澹不衒其師介石沈公端雅有¶
容疊膺綸命典領本山人稱其懐山之洞天福地厯漢¶
<pb:KR2k0095_WYG_000-3b>¶
晉唐宋聞人世出今介石師友如淵珠山玉輝潤泉石¶
信乎山川之勝亦繫乎其人凡居者㳺者茍不潔㳙身¶
心恪遵太上清静之教嚴釐祝𢎞至道以重兹山是増¶
林慚澗負介石師友之心事予併發之於是乎書至大¶
三年六月旦日𤣥教嗣師呉全節序¶
夫誌書者所以叙事物之源委本末名數凡目靡不登¶
載故貴乎廣記備言使往者有傳来者有徴也大滌天¶
柱為東南一大勝槩其可紀者不少而宋政和間唐子¶
<pb:KR2k0095_WYG_000-4a>¶
霞作真境録己不可考端平間所輯亦復疎畧余懼靈¶
跡竒聞乆將湮没遂俾道士孟宗寶隱士鄧牧心相與¶
蒐羅舊籍詢咨故老考訂作洞霄圖志凡山川標致之¶
勝宫館規制之詳仙聖遊化之跡英賢紀述之美皆収¶
拾而無遺非但㳺息于斯洞見今古而足跡未能至者¶
一覩此志便𦕈𦕈然如行翠蛟白鹿間有頡頏飛霞之¶
想亦滌心一助也時大徳九年乙已十一月望日大滌¶
住山介石沈多福謹書¶
